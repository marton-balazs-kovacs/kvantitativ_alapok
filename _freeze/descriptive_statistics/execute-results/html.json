{
  "hash": "4aeb815e3c955e24986431915516684a",
  "result": {
    "markdown": "# Leíró statisztika\n\n-   Az órán a statisztikának két fő ágával foglalkozunk, a leíró és a követeztetéses statisztikával\n\n-   A leíró statisztikának a célja a minta összefoglalása\n\n    -   Gyakoriságok, százalékok, csoport átlagok és szórások, stb. által\n\n-   A következtetéses statisztika célja a minta alapján következtetéseket tenni a populációra\n\n-   Az adatokkal való munka során az adatok valamilyen formában történő **összesítését** végezzük\n\n-   Erre azért van szükség, mert az emberek nem képesek a nyers adatokból jól következtetéseket levonni\n\n-   A folyamat során elkerülhetetlenül elveszik valamennyi információ, ám lehetőségünk nyílik átlátni a részletek mögött rejlő összefüggéséket és általánosítani azokból\n\n-   Az adatösszesítésnek többféle módja lehet\n\n    -   Ez függ a vizsgált kérdéstől\n\n    -   És az adatok milyenségétől (például az egyes változók típusától)\n\n## Értékek eloszlása\n\n-   Az adatok leírásának egyik módja az **eloszlás**uk vizsgálata\n\n    -   Ez alapján meg tudjuk mondani, hogy mely értékek gyakoriak és melyek ritkák az adattáblánkban\n\n-   Az eloszlás megmondja, hogyan oszlik meg az adat a különböző lehetséges értékek között\n\n    -   Például: diszkrét változó esetén hányan választották az egyes lehetséges opciókat\n\n### Gyakorisági eloszlás\n\n-   A gyakorisági eloszlás megmondja, hogy egy változó lehetséges értékei milyen gyakran fordulnak elő a mintánkban\n\n-   Diszkrét változó gyakorisági eloszlása\n\n    -   Az adatok abszolút gyakoriságát egy összesítő táblázatba is foglalhatjuk\n\n    -   Ahhoz, hogy meg tudjuk mondani a gyakoriságok között különbség valóban lényeges-e hasznos lehet megtekinteni a relatív frekvenciájukat (sűrűségüket)\n\n    -   Ehhez minden lehetséges értékhez el kell osztani az abszolút gyakoriságot a változóban található összes érték számával\n\n-   Hogyan ábrázoljuk a gyakoriságot?\n\n    -   Dotplot\n\n        -   Minden értéket egy pötty jelöl\n\n        -   Az x tengely az értéktartomány\n\n        -   Az y tengely a gyakoriság\n\n        -   Folytonos változónál az összesítés során az értéktartományt különböző méretű \"vödrökre\" osztjuk\n\n        -   Meghatározzuk a vödrök szélességét (binwidth)\n\n        -   És az ebbe az értéktartományba eső értékek gyakoriságát számoljuk meg és ábrázoljuk\n\n    -   A hisztogram hasonló, mint a dotplot\n\n        -   De az egyes értékek nem jelennek meg külön, így sok adat gyakoriságát egyszerre tudjuk ábrázolni\n\n#### A normál eloszlás\n\n-   A megfigyelt adatokban lévő változók eloszlását empirikus eloszlásnak nevezzük\n\n-   Azonban vannak nevezetes elméleti eloszlások, amelyknek a paramétereit már ismerjük (például a normál eloszlás)\n\n-   Mivel ezen eloszlások paramétereit ismerjük, sokszor ezeket az eloszlásokat használjuk fel arra, hogy következtetéseket vonjunk le a populációra a mintánk alapján\n\n-   Ennek előfeltétele azonban, hogy a mintánkban lévő empirikus eloszlások kellőképp hasonlítsanak a nevezetes eloszlásokhoz\n\n-   Az elméleti normál eloszlásnak paraméterei\n\n    -   Egy csúcsa van, az átlagnál, ami 0\n\n    -   A szórása, ami az adatpontok átlag körüli szóródását jelöli 1\n\n        -   Lásd: @fig-std (@field_discovering_2017)\n\n    -   Az eloszlás szimmetrikus\n\n        -   Az ettől való eltérést a ferdeséggel és csúcsossággal jelöljük\n\n\n::: {.cell layout-align=\"center\"}\n::: {.cell-output-display}\n![ Az ábrán két gyakorisági eloszlás látható amelyeknek átlaga megegyezik, de szórásuk különböző. @field_discovering_2017](figures/descriptive_statistics/std.png){#fig-std fig-align='center' width=70%}\n:::\n:::\n\n\n#### Ferdeség és csúcsosság\n\n-   Az elméleti normál eloszlás ferdesége 0\n\n-   Az ettől való eltérés lehet pozitív és negatív irányú attól függően, hogy az eloszlás az X tengely mentén melyik irányba tolódik el\n\n-   Ha a változónk ferdesége nagyobb 0-nál, akkor az eloszlás nem szimmetrikus, tehát eltér az elméleti normál eloszlástól\n\n-   Lásd: @fig-skewness\n\n-   Az elméleti normál eloszlás csúcsossága 0\n\n-   Az empirikus eloszlásunk ehhez képest lehet csúcsos vagy lapos\n\n-   Lásd: @fig-kurtosis\n\n\n::: {.cell layout-align=\"center\"}\n::: {.cell-output-display}\n![ Az ábrán két gyakorisági eloszlás látható különböző ferdeséggel. Hajdú Nándor ábrája.](figures/descriptive_statistics/skewness.png){#fig-skewness fig-align='center' width=70%}\n:::\n:::\n\n::: {.cell layout-align=\"center\"}\n::: {.cell-output-display}\n![Az ábrán két gyakorisági eloszlás látható különböző csúcsossággal. Hajdú Nándor ábrája.](figures/descriptive_statistics/kurtosis.png){#fig-kurtosis fig-align='center' width=70%}\n:::\n:::\n\n\n#### Kumulatív gyakorisági eloszlás\n\n-   Azon értékek gyakorisága amelyek akkor vagy kevesebbek, mint az adott határérték, amit vizsgálunk\n\n-   Kiszámolásához összeadjuk a hátárétrék gyakoriságát és az összes nála kisebb érték gyakoriságát\n\n-   Értéke soha nem csökkenhet\n\n## Statisztikai modellek\n\n-   Leegyszerüsített reprezentációja az adatoknak\n\n-   Leírja az adatok struktúráját\n\n-   Mindig van benne hiba faktor, kihagy részleteket\n\n    -   Lásd: @fig-bridge (@field_discovering_2017)\n\n-   *\"All models are wrong but some are useful\"* (George Box)\n\n-   A statisztikai modellre gondolhatunk úgy is, mint egy elméletre, amely leírja hogyan keletkeztek az adatok\n\n-   Célunk: olyan modellt alkossunk, ami hatékonyan és pontosan írja le az adatok keletkezésének a módját\n\n    -   Másszóval, fontos, hogy a modell jól illeszkedjen az adatokra\n\n        -   Minél jobban illeszkedik a modell az adatokhoz (a valósághoz), annál megbízhatóbbak a modell által létrehozott predikciók\n\n-   Mivel minden modell a valóság leegyszerüsítése, így az soha nem fogja tökéletesen reprezentálni a valóságot\n\n    -   Lesz hiba a modell által prediktált értékek és az egyes megfigyelések között\n\n-   Adat = modell + hiba\n\n    -   **Modell:** az értékek, amit az elméletünk alapján elvárunk\n\n    -   **Hiba:** a modell által prediktált értékek és a valós adatpontok közötti különbség\n\n\n::: {.cell layout-align=\"center\"}\n::: {.cell-output-display}\n![Az építészetben is használnak modelleket arra, hogy bizonyos események bekövetkezését prediktálják általuk. Az ábrán több különböző modellt láthatunk egy hídra. A modell minél pontosabban írja le a valóságot annál jobb predikciókat lehet általa tenni arra, hogy a megépített híd megbírja-e majd az átmenő forgalmat.](figures/descriptive_statistics/bridge.png){#fig-bridge fig-align='center' width=70%}\n:::\n:::\n\n\n### A legegyszerűbb statisztika modell, az átlag\n\n-   Minden megfigyelésre ugyanazt az értéket prediktálja\n\n-   Példa\n\n    -   Vizsgálhatjuk például, hogy a statisztika tanároknak hány barátja van\n\n    -   Tegyük fel, hogy 5 tanárt kérdezünk meg\n\n    -   Az átlag: (1 + 2 + 3 + 3 + 4)/5 = 2.6\n\n    -   Ebből is látszik, hogy az átlag egy statisztikai modell, hiszen egy hipotetikus érték, nem megfigyelhető a valóságban\n\n    -   Lásd: @fig-mean (@field_discovering_2017)\n\n\n::: {.cell layout-align=\"center\"}\n::: {.cell-output-display}\n![Az ábrán az öt megkérdezett statisztika oktatóhoz tartozó adatok láthatók és az átlag. Az X tengely az egyes statisztika oktatókat jelöli, míg az Y tengely az oktatók barátainak a számát. Az X tengellyel párhuzamos vonal az átlag. Az átlag által prediktált értékek és a valós értékek közti különbséget a szaggatott vonalak jelölik. Ez a hiba.](figures/descriptive_statistics/mean.png){#fig-mean fig-align='center' width=70%}\n:::\n:::\n\n\n### Modell illeszkedésének a vizsgálata\n\n-   Hogyan tudjuk megvizsgálni, hogy mennyire jól illeszkedik az átlag, mint modell, az adatokra?\n\n    -   Ahhoz, hogy eldöntsük a modell jól írja-e le az adatokat, megnézhetjük a megfigyelt adatok és a modell értékei közötti különbséget\n\n    -   Ezen értékek közötti eltérés a modell hibája\n\n    -   Például annál a kutatónál, akinek egy barátja van, a modell 2.6 barátot prediktál (ez volt az átlag), a modell hibája, azaz az eltérés, így megfigyelt értél - prediktált érték = -1.6\n\n    -   Ebben az esetben a modell felül becsüli a kutató népszerűségét!\n\n    -   Hogyan összesítsük az egyes eltéréseket, hogy meg tudjuk határozni a modellünk pontosságát?\n\n        -   Például **összeadhatjuk őket (sum of errors)**\n\n            -   Ebben az esetben azt látjuk, hogy az eltérések összege 0\n\n            -   Ez alapján arra következtethetnénk, hogy az átlag tökéletesen reprezentálja az adatokat, azonban az ábrára ránézve láthatjuk, hogy ez nem így van\n\n                -   az egyes értékek és a modell által prediktált értékek között van különbség\n\n                    -   Még egy ok az ábrázolás fontossága mellett!\n\n            -   A negatív és a pozitív előjelű eltérések kiegyenlítették egymást\n\n        -   Ezt elkerülendő **négyzetre emelhetjük az eltéréseket az összeadás előtt (sum of squared errors)**\n\n            -   Így minden eltérés előjele pozitív lesz\n\n            -   A példánkban a négyzetes eltérések összege 5.20\n\n            -   Most azonban abba a problémába ütközünk, hogy a modell pontosságának mérője függ a mintánk méretétől\n\n            -   Minél több megfigyelésünk van, annál nagyobb lesz a modell hiba\n\n        -   Ezt elkerülhetjük úgy, hogy összeadás helyett a **négyzetes eltérések átlagát vesszük (mean of squared errors)**\n\n            -   Ehhez elosztjuk a négyzetes eltérések összegét a megfigyelések számával\n\n            -   Így azonban csak a mintánkban lévő átlagos hibát számszerüsítjük\n\n            -   Azonban célunk, hogy a mintában lévő hibából a populációban található hibát becsüljük meg\n\n            -   Ehhez a minta mérete helyett a szabadságfokkal kell elosztanunk a négyzetes eltérések összegét\n\n            -   Jelen esetben ez n - 1\n\n        -   Ezt nevezzük **varianciának**\n\n            -   Átlagos négyzetes eltérés az átlagtól\n\n            -   A varianciával a probléma, hogy a mértékegysége az adatok skálájának négyzete\n\n            -   A példánkban 1.3\n\n                -   Négyzetes barátok száma nehezen értelmezhető!\n\n        -   Ezt elkerülhetjük úgy, hogy a variancia gyökét vesszük, ez a **szórás**\n\n            -   Így a modell hibájának mérője ugyanazt a skálát használja, mint a megfigyeléseink\n\n            -   Az átlaghoz képest kis szórás azt mutatja, hogy a modellunk jól illeszkedik az adatokra\n\n                -   A megfigyelések közel vannak az átlaghoz\n\n            -   Példa\n\n                -   Megkérhetjük a hallgatókat, hogy egy 5-ös skálán értékeljék az egyes statisztika oktatókat\n\n                -   A mérést elvégezhetjük 5 egymást követő órán\n\n                -   Az ábrán két oktatónak öt óráján mért összesített értékelései láthatók\n\n                -   Ha az átlagot használjuk, mint statisztikai modellt, mind a két oktatónál ugyanazt az átlagot kapjuk\n\n                -   Mégis látható, hogy az egyik oktatónál a modell jobban illeszkedik az adatokhoz, tehát az átlag pontos reprezentációja az adatoknak\n\n                    -   Ezt mutatja, hogy a szórás 0.55 az átlaghoz mérten kicsi\n                    -   Lásd: @fig-std_comparison (@field_discovering_2017)\n\n\n::: {.cell layout-align=\"center\"}\n::: {.cell-output-display}\n![ Az ábrán két oktató 5 órán keresztül mért teljesítménye látható. Az X tengelyen az órák láthatók, míg az Y tengelyen a teljesítményük. Az első oktatónak a teljesítménye az 5 órán keresztül konzisztensebb volt, mint a második oktatónak. Az átlag teljesítményük azonban azonos.](figures/descriptive_statistics/std_comparison.png){#fig-std_comparison fig-align='center' width=70%}\n:::\n:::\n\n\n### Mitől jó egy statisztikai modell?\n\n-   1\\) kicsi a hiba\n\n    -   Mitől lehet nagy a hiba?\n\n        -   Rossz a modell\n\n            -   Kimaradt egy fontos prediktor változó\n\n            -   A prediktor változó hatásának irányát rosszul adtuk meg\n\n                -   Pl: azt feltételezi a modell minél idősebb valaki annál alacsonyabb gyerekek körében\n\n            -   Az adatok vizualizációja fontos, hogy jól specifikált modellt tudjunk építeni\n\n        -   Mérés hiba/zaj/adatokban lévő variancia miatt\n\n            -   Vagy a mérőeszköz nem elég pontos\n\n            -   Vagy egyébb faktorok is befolyásolják a megfigyelt mérésekben lévő varianciát, amikről nem tudunk vagy nem tudjuk mérni\n\n-   2\\) jól generalizálható\n\n    -   ha új adatokra illesztjük a modellt, azokat is jól fogja prediktálni\n\n-   Lásd: @fig-good_model (@poldrack_statistical_2018)\n\n\n::: {.cell layout-align=\"center\"}\n::: {.cell-output-display}\n![ Az ábrán 3 különböző modell illeszkedést láthatunk. Az A ábrán jól illeszkedik a lineáris modell az adatokra és az adatokban lévő variancia kicsi. A B ábrán szintén lineáris összefüggést láthatunk, ám a modell hibája nagyobb, mint az A ábrán, az adatokban lévő nagy variancia miatt. A C ábrán egy lineáris modellt illesztettünk az adatokra, ám az adatok nem lineáris összefüggésről árulkodnak. A modell így rosszul illeszkedik.](figures/descriptive_statistics/good_model.png){#fig-good_model fig-align='center' width=70%}\n:::\n:::\n\n\n## Összesítő statisztikák\n\n-   **Gyakoriság (frequency):** a megfigyelések száma (db). Pl. az előadást megnéző hallgatók száma.\n\n-   **Összeg (summary):** egy változó összes értékének összeadásával keletkező érték. Pl. covid megbetegedések száma.\n\n-   **Arány (proportion):** a megfigyelések száma az összes megfigyeléshez képest (Pl. 54 % vagy 0.54 vagy .54). pl. biciklisek aránya az összes közlekedőhöz képest az Andrássy úton\n\n### Középértékek\n\n-   **Matematikai átlag (mean, average):** Az értékek összege elosztva az értékek számával\n\n    -   Általában folytonos változóknál vagy nagy granilaritással rendelkező ordinális változónál használjuk\n\n    -   Akkor jó használni, ha a változónk eloszlása szimmetrikus\n\n    -   Ha nagy kiugró értékek vannak az átlag torzíthat\n\n        -   Az átlag a négyzetes hibák összegét csökkenti\n\n        -   A hibák négyzetre emelésénél a kiugró értékeknél exponenciálisan nő a hiba\n\n-   **Medián (median):** A nagyság szerint sorba rendezett értékek közül a középső. Ha páros számú érték van, akkor általában a középső kettő átlaga\n\n    -   Ordinális változónál használjuk\n\n    -   Akkor jó használni, ha ferde az eloszlás vagy vannak outlierek\n\n        -   A hibák abszolút értékének összegét csökkenti\n\n        -   Ezért kevésbé érzékeny, nincs négyzetre emelés\n\n        -   Folytonos változó értékeit rang transzformálhatjuk, ha a kiugró értékek torzítanak\n\n            -   Rang transzformáció esetén különböző módszerek vannak arra, hogy milyen értékeket adjunk a sorba álltítás során két megegyező értéknek\n\n                -   Például vehetjük a rangsorrend átlagát\n\n                -   Ebben az esetben mind a két hatodik helyre kerülő érték 6.5-ös rang értéket vesz fel\n\n                -   Lásd: @fig-rank\n\n-   **Módusz (mode):** A leggyakrabban előforduló érték\n\n    -   Nominális változónál használjuk\n\n\n::: {.cell layout-align=\"center\"}\n::: {.cell-output-display}\n![A felső ábrán a folytonos változó eloeszlása látható rang transzformáció előtt. A kék vonal az átlagot a piros a mediánt jelöli. Az alsó ábrán ugyanaz az eloszlás látható rang transzformáció után. Ebben az esetben az átlag és a medián megegyeznek. Nagy Tamás ábrája.](figures/descriptive_statistics/rank.png){#fig-rank fig-align='center' width=70%}\n:::\n:::\n\n\n### Szélsőértékek\n\n-   **Minimum:** a legkisebb érték\n\n-   **Maximum:** a legnagyobb érték\n\n-   **Kiugró értékek (outlier):** olyan érték, ami a többitől távol esik\n\n    -   Azt, hogy milyen vágási ponttól számít egy érték outliernek sokszor nem könnyen határozható meg.\n\n    -   Függhet az elmélettől vagy az adott szakterületen használt konvenciók is megszabhatják\n\n    -   Az outlierek nagy torzító hatással vannak az átlagra\n\n        -   Érdemes ezért megvizsgálni a változónk eloszlását, mielőtt úgy döntünk, hogy az átlag alapján kívánjuk összesíteni az adatainkat\n\n            -   Lehet, hogy torzítani fog = nem jól reprezentálja az adatokat\n\n    -   Kevésbé torzítják a mediánt\n\n    -   Nem torzítják a móduszt\n\n### Helyzetmutatók\n\n-   **Kvantilisek:** vágási pontok, amelyek mentén a sorba rendezett adatokat meghatározott számú részre bonthatjuk\n\n-   **Kvartilisek:** Az adatokat négy egyenlő részre osztó három pont (ld. még decilis, percentilis)\n\n-   **Interkvartilis tartomány (IQR)**: A felső (75%) alsó (25%) kvartilis és az alsó kvartilis különbsége, az adatok középső 50%-a \n\n    -   Általában ordinális adatok összesítésénél szoktuk használni\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}