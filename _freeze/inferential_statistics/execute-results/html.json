{
  "hash": "c718063ea1693ac722f3ba3ace91f256",
  "result": {
    "markdown": "# Következtetéses statisztika\n\n-   Sokszor amikor egy kérdést vizsgálunk nem tudjuk az egész populációt megmérni\n\n    -   **Populáció:** egy meghatározott csoport összes lehetséges tagja\n\n-   A statisztikát használjuk arra, hogy egy minta alapján következtetéseket vonjunk le az egész populációra\n\n    -   **Minta:** a populációból kiválasztott és megfigyelt egyedek részhalmaza\n\n-   A minta és a populáció kapcsolata stilizált formában a @fig-sample_selection ábrán látható\n\n-   Mindezek alapján a következtetéses statisztika 3 célját tudjuk meghatározni:\n\n    -   **Paraméterbecslés:** a populáció valamilyen jellemzőjét (pl. átlag, szórás) szeretnénk megbecsülni a minta alapján\n\n    -   **Predikció:** a mintán megfigyelt paraméterek alapján próbálunk becsléseket tenni a populáció további elemeire\n\n    -   **Modell-összehasonlítás:** statisztikai magyarázó modellek összehasonlítása aszerint, hogy a minta adatokat melyik magyarázza legjobban\n\n\n::: {.cell layout-align=\"center\"}\n::: {.cell-output-display}\n![Az ábrán a populáció és a választott minták kapcsolata látható. Nagy Tamás ábrája.](figures/inferential_statistics/sample_selection.png){#fig-sample_selection fig-align='center' width=70%}\n:::\n:::\n\n\n## Mintavételezés\n\n-   A minta kiválasztásának módja fontos, mert ezzel tudjuk biztosítani, hogy a minta jól reprezentálja a populációnkat\n\n    -   **valószínűségi:** minta jól reprezentálja a populációt, ha a populáció minden tagjának egyenlő esélye van a mintánkba való bekerülésre\n        -   Legreprezentatívabb\n    -   **kvóta:** a populáció néhány ismert jellemzője alapján válogatunk be meghatározott számú résztvevőt  (pl. 50-50% nő és férfi)\n        -   Bizonyos jellemzők mentén reprezentatív\n    -   **kényelmi:** az vesz részt a kutatásban, akit éppen elérünk\n        -   Nem reprezentatív\n\n-   A mintavételezés előnyei és nehézségei\n\n    -   A @fig-sample_inference árbrán a minta és populáció paraméterek közti összefüggés látható stilizált formában\n\n        -   A minta és populáció paraméterek közti kapcsolatot jól demonstrálja az alábbi applikáció: <https://istats.shinyapps.io/sampdist_cont/>\n\n    -   előnyei\n\n        -   máshogy nem tudunk információhoz jutni az egész populációra vonatkozóan\n\n        -   tudunk becsléseket tenni  a populáció jellemzőire (\"valódi\" átlag, szórás, eloszlás, stb.)\n\n        -   ha ismerjük a hátulütőket, tudjuk kommunikálni a bizonytalanságot is\n\n    -   nehézségei\n\n        -   a minta soha nem tökéletes reprezentációja a populációnak, azaz mindig valamennyire torzított\n\n        -   a kisebb minták könnyebben torzítottak, mint a nagyobbak\n\n        -   nem lehet pontosan tudni, hogy a minta elég jól reprezentálja-e a populációt\n\n        -   lehet, hogy a minta alapján téves következtetésre jutunk a populációra vonatkozóan\n\n\n::: {.cell layout-align=\"center\"}\n::: {.cell-output-display}\n![Az ábrán látható, hogy a populáció paramétert nem tudjuk, de a minták paramétereit igen. Ezek alapján tudunk becslést tenni. Nagy Tamás ábrája.](figures/inferential_statistics/sample_inference.png){#fig-sample_inference fig-align='center' width=70%}\n:::\n:::\n\n\n### Standard hiba\n\n-   Attól függetlenül, hogy milyen nagy elővigyázatossággal választottuk ki a mintánkat, a minta különbözni fog a populációtól\n\n    -   Ez a **mintavételezési hiba (sampling variation)**\n\n        -   Abból következik, hogy a populáció összes egyedéből véletlenszerűen választunk ki egyedeket a mintánkba\n\n-   Ha többször veszünk mintát egy adott populációból hosszútávon elvárható, hogy a mintáink átlagai leggyakrabban a populáció átlag körül fognak csoportosulni\n\n    -   A minta átlagok eloszlását a **mintavételi eloszlásnak (sampling distribution)** hívjuk\n\n        -   A mintaátlagok gyakorisági eloszlása\n\n        -   Ha a minta átlagok átlagát vennénk a populáció átlagot kapnánk meg\n\n    -   A minta átlagok populáció átlag körüli szóródását a standard hibával írjuk le\n\n        -   Máshogyan: Azt a bizonytalanságot fejezi ki, amiben a populációátlagtól eltérhet a mintaátlagtól\n\n    -   Pontosabb nevén az **átlag standard hibája (standard error of the mean)**.\n\n    -   Kiszámolásához a minta szórását elosztjuk az elemszám négyzetgyökével\n\n    -   A standard hiba alapján a mérésünk minősége a populációban található variabilitástól és a mintánk méretétől függ\n\n        -   Mivel csak a minta méretre van ráhatásunk ennek növelésével javíthatjuk a mérőeszközünk pontosságát\n\n        -   Minél nagyobb a mintaméret, annál biztosabbak lehetünk abban, hogy a populációátlagot jól közelítjük\n\n            -   Azonban nem csak a minta mérete számít, hanem a mintavételezés módja is\n\n                -   Akármilyen nagy a mintánk, ha annak tagjai nem jól írják le a populációt mert a minta szisztematikusan torzít\n\n                -   Ezért szoktak kutatók általában random mintavételezésre törekedni\n\n    -   A fent már emltített applikáció jól mutatja, hogyan szóródnak a minta átlagok a populáció paraméter körül: <https://istats.shinyapps.io/sampdist_cont/>\n\n    -   Általában ezt szokták az ábrákon megjeleníteni **hibasávként (error bar)**\n\n    -   Ha a hibasávok nem fednek át, akkor arra következtethetünk, hogy a populációban lévő különbség valódi\n\n    -   A @fig-se ábrán a mintavételi eloszlás és a standard hiba látható @field_discovering_2017\n\n\n::: {.cell layout-align=\"center\"}\n::: {.cell-output-display}\n![Az ábrán a populáció és a választott minták kapcsolata látható. Nagy Tamás ábrája.](figures/inferential_statistics/se.png){#fig-se fig-align='center' width=70%}\n:::\n:::\n\n\n### Szabadságfok\n\n-   A minta paramétereket ismerjük (például az átlagot) a populáció paramétereit nem\n\n-   A minta paramétereket használjuk fel arra, hogy megbecsüljük a populáció paramétereket\n\n-   A szabadságfok (degrees of freedom) azon megfigyelések számát jelöli mintánkban, amit a populáció paraméter becsléséhez felhasználunk\n\n    -   Tehát megmutatja, hogy mi az a minimum elemszám, ami a becsléshez kell\n\n### Centrális határeloszlás elve\n\n-   **Central limit theorem (CHE)**\n\n-   A mintaméret növekedésével a mintaátlagok eloszlása közelít a normális eloszláshoz\n\n-   Ez akkor is igaz, ha az egyes mintákban lévő eloszlások értéke nem normális!\n\n    -   Lásd: @fig-clt (@poldrack_statistical_2018)\n\n-   Demonstráció: <https://istats.shinyapps.io/sampdist_cont/>\n\n-   A CHE miatt használhatjuk a legtöbb statisztikai módszert ami normális eloszlást feltételez\n\n\n::: {.cell layout-align=\"center\"}\n::: {.cell-output-display}\n![A bal oldali ábrán a minta eloszlás látszik, ami eltér a normál eloszlástól. Ezzel szemben a jobb oldalon a mintavételezési eloszlás látható, ami már normál eloszlást követ.](figures/inferential_statistics/clt.png){#fig-clt fig-align='center' width=70%}\n:::\n:::\n\n::: {.cell layout-align=\"center\"}\n::: {.cell-output-display}\n![Az ábra X tengelyén a próbák száma, míg Y tengelyen a fej becsült valószínűsége látható. Az ábra jól mutatja, hogy ahogy az elemszám nő a becsült valószínűség is közelebb van a populációben lévő valószínűséghez.](figures/inferential_statistics/clt_pop_par.png){#fig-clt_pop_par fig-align='center' width=70%}\n:::\n:::\n\n\n## Valószínűségi eloszlások\n\n-   Ahhoz, hogy meghatározzuk milyen valószínűséggel kapunk egy értéket vagy annál nagyobb értéket megnézhetjük egy változó gyakorisági eloszlását\n\n-   A @fig_prob_dist ábrán például annak a gyakorisági eloszlása látható, hogy hányan ugrottak a tengerbe a tavalyi évben, miután a valószínűségi eloszlásokról kezdtünk magyarázni nekik (@field_discovering_2017)\n\n    -   Ha például arra lennénk kíváncsiak, hogy mekkora eséllyel ugranak a tengerbe 70 éves vagy annál idősebb emberek kiszámolhatnánk ennek a valószínűségét a mintánkban lévő eloszlás alapján\n\n        -   Első ránézésre az adatok alapján azt várnánk el, hogy a jövőben az idősebb emberek ritkábban ugranak a tengerbe, mint mondjuk a 30 évesek\n\n        -   A konkrét valószínűség kiszámítása viszont minden egyes empirikus eloszláshoz fáradtságos folyamat lenne, szerencsére a statisztikusok kiszámították a valószínűséget (a görbe alatti területet) több nevezetes eloszlás különböző értékeihez\n\n        -   Ilyen a normál eloszlás is, amelynek átlaga 0 és szórása 1 (lásd: @fig-z_curve)\n\n-   Azonban a mintánkban található eloszlásnak nem 0 az átlaga és a szórása sem 1\n\n-   Szerencsére, a standardizálás segítségével a változónk értékeit transzformálhatjuk úgy, a változónk eloszlása a nevezetes normál eloszlásra hasonlítson\n\n    -   Ezt **z transzformációnak** is nevezik, hiszen a transzformáció után **standardizált z értékeket** kapunk\n\n    -   A standardizált változó átlaga 0 és mértékegysége a szórás lesz\n\n    -   A z érték megmondja, hogy az átlagtól hány szórásnyira van egy adott érték\n\n    -   Így az értékek nagyságrendtől és a változások abszolút nagyságrendjétől függetlenül összehasonlíthatók\n\n        -   Különböző skálán mért változók ábrázolásánál vagy többszörös lineáris regressziónál hasznos eszköz a standardizálás\n\n-   Egy adatpont z értékké való transzformációjához először kivonjuk az értékből az átlagot, majd elosztjuk a szórással\n\n-   Így már válaszolni tudunk az előző kérdésre, hogy mekkora eséllyel ugranak a tengerbe 70 éves vagy annál idősebb emberek?\n\n    -   70-es nyers értéket z értékké alakítjuk\n\n    -   Tegyük fel, hogy a változó átlaga 36 és szórása 13\n\n    -   z = (70-36)/13 = 2.62\n\n    -   Ez lesz a kritikus értékünk!\n\n    -   Ezután megnézhetjük, hogy a küszöbértéken túl (hiszen a 70 éves vagy annál idősebb emberek érdekelnek) mekkora a görbe alatti terület a normál eloszlásnál\n\n    -   Ez 0.0044 azaz 0.44%\n\n    -   Annak az esélye, hogy valaki, aki 70 éves vagy annál idősebb a tengerbe ugrik, ha a valószínűségi eloszlásokról kezdünk magyarázni neki 0.44%\n\n        -   Ez egy viszonylag kis esély, tehát nyugodtan mondjuk fel a Kvantitatív alapok tárgy ezen fejezetét nagyszüleinknek gyakorlás gyanánt!\n\n\n::: {.cell layout-align=\"center\"}\n::: {.cell-output-display}\n![Az ábrán annak a gyakorisági eloszlása látható, hogy mennyien ugrottak a tengerbe a tavalyi évben, miután a valószínűségi eloszlásokról beszéltünk velük. Az X tengelyen az életkor látható, az Y tengelyen pedig a gyakoriság. @field_discovering_2017](figures/inferential_statistics/prob_dist.png){#fig-prob_dist fig-align='center' width=70%}\n:::\n:::\n\n\n## Pontbecslés és intervallum becslés\n\n-   Amikor a mintánk átlaga alapján a populáció átlagot kívánjuk megbecsülni, akkor pontbecslést végzünk\n\n    -   A pontos becslésre viszonylag kicsi az esély\n\n    -   Az elemszám növekedésével a minta átlag azonban közelebb lesz a populáció átlaghoz\n\n    -   A becslésben lévő bizonytalanságot a standard hibával tudjuk számszerüsíteni\n\n        -   Nagyobb minta elemszám mellett a standard hiba mértéke csökken\n\n-   Tudunk intervallum becslést is végezni\n\n    -   Ekkor azt becsüljük meg, hogy milyen értéktartományon belül helyezkedhet el a populáció átlag\n\n## Konfidencia intervallum\n\n-   Ahogy már korábban említettük a minta átlagát használjuk arra, hogy megbecsüljük a populáció átlagot\n\n    -   Ezzel az adatokból levont következtetést **általánosítsuk (generalization)** a mintánkon túlra\n\n-   Láttuk, hogy különböző mintavételelezések különböző minta átlagokat adnak és a standard hibát használhatjuk arra, hogy meghatározzuk mekkora a mintaátlagok varianciája a populáció átlag körül\n\n-   Azt, hogy a minta átlag mennyire jól becsüli meg a populáció értéket úgy is eldönthetjük, hogy kiválasztunk egy értéktartományt, amelybe a populáció átlag feltehetően beleesik\n\n    -   Ezt az értéktartományt nevezzük **konfidencia intervallum**nak\n\n-   Minél szélesebb a konfidencia intervallumunk annál bizonytalanabbak vagyunk abban, hogy a minta átlag jó reprezentációja-e a populáció átlagnak\n\n### Helyes értelmezése\n\n-   A konfidencia intervallumot gyakran félreértik a kutatók\n\n    -   Talán még a p értéknél is gyakrabban!\n\n-   Egy 95%-os konfidencia intervallum nem azt jelenti, hogy 95% az esélye annak, hogy a populáció átlaga beleesik-e az intervallumba!\n\n    -   A populáció átlag egy fix érték, így egyes esetekben vagy beleesik vagy nem\n\n    -   Nem tudunk valószínűséget rendelni mellé\n\n-   A helyes értelmezésnél ugyanazt a logikát kell követnünk, mint a hipotézis tesztelésnél: hosszútávon milyen valószínűséggel fogunk helyes döntést hozni\n\n    -   hosszútávon a konfidencia intervallum az esetek 95%-ában fogja tartalmazni a populáció átlagot \n\n    -   ha végtelenszer megismételjük a mintavételt és kiszámoljuk a minta átlagot és a hozzá tartozó konfidencia intervallumot, akkor az esetek 95%-ában a kapott konfidencia intervallumok magukba fogják foglalni a populáció átlagot\n\n    -   Azt azonban nem tudhatjuk, hogy az éppen általunk gyűjtött mintához kiszámolt konfidencia intervallum tartalmazza-e a populáció átlagot vagy sem\n\n    -   Másszóval: 95%-os konfidencia intervallum mellett az esetek 5%-ban tévedünk, ha feltételezzük, hogy az adott konfidencia intervallum valóban magába foglalja a populáció átlagot\n\n    -   A @fig-confidence ábrán látható, hogy nem minden konfidencia intervallum tartalmazza a populáció átlagot\n\n        -   Természetesen a valóságban általában nem tudjuk a populáció átlagot, ezért a minta átlag alapján hozunk döntést\n\n\n::: {.cell layout-align=\"center\"}\n::: {.cell-output-display}\n![ Az ábrán különböző mintákhoz tartozó minta átlagok (a pontok) és a körülöttük lévő 95%-os konfidencia intervallumok láthatók. Az ábra közepén végighúzódó vertikális vonal a populáció átlagot jelöli. @field_discovering_2017](figures/inferential_statistics/confidence.png){#fig-confidence fig-align='center' width=70%}\n:::\n:::\n\n\n### Kiszámítása\n\n-   A konfidencia intervallumot a z értékek segítségével számoljuk ki\n\n-   Egy normál eloszlásnál ahol az átlag 0 és a szórás 1 a z értékek 95%-a a -1.96 és a +1.96-os z értékek közé fog esni\n\n    -   A becslés mögött az a feltételezés áll, hogy a mintavételezési eloszlás hasonlít egy normál eloszlásra\n\n-   Alsó határa a konfidencia intervallumnak: minta átlag - (1.96 \\* standard hiba)\n\n-   Felső határa a konfidencia intervallumnak: minta átlag + (1.96 \\* standard hiba)\n\n-   A mintánk átlaga mindig a konfidencia intervallum közepe\n\n-   A konfidencia intervallum mérete függ a standard hiba méretétől\n\n-   Ha kicsi a minta a t eloszlást használva kell kiszámítani a konfidencia intervallumot\n\n    -   Nagy minta esetén a t-eloszlás megegyezik a normál eloszlással\n\n### Vizuális ábrázolása\n\n-   Konfidencia intervallumok vizuális ábrázolása\n\n    -   Általában a konfidencia intervallumot használjuk ábrákon az átlag körüli hiba mértékének vizualizására\n\n    -   Ha két átlaghoz tartozó konfidencia intervallumok átfednek, akkor feltételezhetjük, hogy a két minta átlaga ugyanabból a populációból származik\n\n        -   Lásd t-próba\n        -   Lásd: @fig-confidence_comparison felső ábráját @field_discovering_2017\n        -   Miért fontos, hogy meg tudjuk mondani, hogy két minta nem ugyanabból a populációból származik?\n            -   Kísérleti kutatási elrendezésnél például az embereket véletlenszerűen két csoportba sorolhatjuk, ahol az egyik csoport valamilyen kísérleti beavatkozáson megy keresztül (péládul egy gyógyszert adunk nekik), amíg a másik csoport nem megy keresztül a beavatkozáson. Ez a kontroll csoport.\n            -   Mivel az emberek véletlenszerűen vannak besorolva a két csoportba, így feltételezzük, hogy ugyanabból a populációból származnak\n            -   Ha azt találjuk, hogy a két csoport minta átlaga között meglepően nagy különbség van, akkor feltételezzük, hogy a kísérleti beavatkozásunk sikeres volt\n\n    -   Ha nem fednek át\n\n        -   1\\) vagy különböző populációból származnak\n\n        -   2\\) vagy ugyanabból a populációból származnak de az egyik konfidencia intervallum nem tartalmazza a populáció átlagot\n\n            -   Ez az esetek 5%-ában fordul csak elő 95%-os konfidencia intervallum mellett, ezért valószínűleg a 1) opció mellett döntünk\n\n        -   Lásd: @fig-confidence_comparison alsó ábráját @field_discovering_2017\n\n\n::: {.cell layout-align=\"center\"}\n::: {.cell-output-display}\n![ Az ábrán két különböző mintavételezésnél kapott minta átlagok és a hozzájuk tartozó 95%-os konfidencia intervallum látható. @field_discovering_2017](figures/inferential_statistics/confidence_comparison.png){#fig-confidence_comparison fig-align='center' width=70%}\n:::\n:::\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}