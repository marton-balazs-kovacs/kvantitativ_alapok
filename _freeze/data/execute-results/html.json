{
  "hash": "5c46333759a18210973b05a38b018187",
  "result": {
    "markdown": "# Adat\n\n## Mi az adat?\n\n-   Az **adat változók összessége**, amelyek valamilyen **mérés** eredményét rögzítik\n\n    -   **Az adat, angolul data többesszám, egyesszámban datum**\n\n        -   **Tehát data are és nem data is!**\n\n-   Sokszor gondolunk az adatra, mint egy adott, önmagában létező dologra. Ezzel szemben, az adat egy dolog mérés által létrejött reprezentációja\n\n    -   Tehát a mérés módja befolyásolja az adatok jelentését és minőségét\n\n    -   Illetve a mérés befolyásolja az adatokból levont következtetéseket is\n\n    -   Ismerhetünk akárhány statisztikai trükköt az adatok tisztítására, transzformálására, összesítésére, ha azok zajos, torzított, hibás mérésből származnak az adatokból statisztika útján levont következtetések is torzítani fognak\n\n    -   Ezért fontos már a kutatás megtervezésekor nagyon odafigyelni **mit** mérünk és **milyen pontosságal** tudjuk mérni.\n\n    -   Az adatok létrejöttével a kutatásmódszertan foglalkozik\n\n    -   Lásd: @fig-orbiter\n\n    -   További olvasmányok:\n\n        -   @fried_measurement_2018\n\n        -   @flake2020measurement\n\n-   Minden változónak legalább két különböző értéke kell legyen, hogy változónak nevezzük, különben egy konstans lenne\n\n-   A változóknak különböző típusai lehetnek, annak fényében milyen mérés eredményeit rögzítik\n\n\n::: {.cell layout-align=\"center\"}\n::: {.cell-output-display}\n![Mars Climate Orbiter 1999-ben a Mars atmoszférájába lépve darabokra hullott, mert két modulja közt a kommunikáció kudarcot vallot. Ennek oka, hogy az egyik modulja angolszász mértékegységeket használt, míg a másik metrikusat. Forrás: http://www.vitalstatistics.info/uploads/mars%20climate%20orbiter.jpg](figures/data/orbiter.jpg){#fig-orbiter fig-align='center' width=50%}\n:::\n:::\n\n\n## Hogyan keletkeznek az adatok?\n\n### Mit mérünk?\n\n-   Elméleti konstruktumok vagy valós fizikai tulajdonságok\n\n    -   Sok esetben, főleg a viselkedéses közgazdaságtanban nem fizikai tulajdonságokat mérünk, hanem közvetlenül meg nem figyelhető élméleti **konstruktumokat**\n\n        -   Pl: boldogság\n\n-   Az elméleti konstruktumok mérésénél fontos, hogy hogyan **operacionalizáljuk** azok mérését\n\n    -   Boldogság: mosolyok száma egy nap alatt vagy önbevallásos kérdőív 1-től 7-ig terjedő skáláján adott pontok\n\n-   **Validitás (érvényesség)**\n\n    -   Azt mutatja meg, hogy mennyire mérjük azt, amit valójában mérni akarunk\n\n    -   Többféle validitás mutató is van\n\n        -   **Látszatérvényesség**\n\n            -   Első ránézésre úgy tűnik-e, hogy a mérőeszközünk azt méri, amit mérni akarunk\n\n            -   Pl: vérnyomást a nyelv pirossága mentén szeretném megmérni valószínűleg a mérőeszközöm nem érvény adatokat fog adni\n\n        -   **Konstruktum validitás**\n\n            -   Két része van:\n\n                -   **Konvergens validitás**\n\n                    -   A mérőeszköz mérései pozitív együttjárást mutatnak ugyanazt a konstruktumot vizsgáló más mérőeszközök méréseivel\n\n                        -   Pl: boldogságot vizsgálom kérdőíves és interjú módszerrel is, az eredmények között pozitív kapcsolatot várok el\n\n                -   **Divergens validitás**\n\n                    -   A mérőeszköz mérései és más mérőeszközök mérései között valóban nincs kapcsolat, ha elméleti szinten nem feltételezünk kapcsolatot a két vizsgált konstruktum között\n\n            -   Új mérőeszköz fejlesztése esetén általában már validált, a szakmában elfogadott mérőeszközökhöz hasonlítunk\n\n        -   **Prediktív validitás**\n\n            -   A mérőeszközünk mérései alapján előre tudunk jelezni más, a mért dologgal összefüggő egyéb kimeneteleket\n\n                -   Pl: ha feltételezzük, hogy a figyelmetlenség összefügg a pénzszórással, akkor azt várjuk, hogy aki a figyelmetlenségi kérdőíven magas pontszámot ér el, átlagosan jobban fogja szórni a pénzt a hétköznapokban\n\n### Milyen pontossággal mérünk?\n\n-   Minden mérésben van mérési hiba\n\n-   Általában ezt akarjuk csökkenteni\n\n-   Megtehetjük:\n\n    -   Mérőeszköz minőségének javításával\n\n    -   Még több méréssel\n\n-   **Megbízhatóság (reliabilitás)**\n\n    -   Azt mutatja meg, hogy mennyire pontosan, konzisztensen mér a merőeszközünk\n\n    -   Teszt-retesz megbízhatóság\n\n        -   Ha többször megismételjük a mérést, mennyire járnak együtt a mérések eredményei\n\n    -   Megbízhatóság fontos, ha össze akarunk több mérést hasonlítani\n\n        -   Két változó közötti kapcsolat nem lehet erősebb, mint egy változó és önmaga közötti kapcsolat (másnéven a változó megbízhatósága)\n\n        -   Nem megbízható mérés nem tud erős statisztikai összefüggésben lenni egy másik méréssel\n\n### A változók mérési szintjei\n\n-   Hogyan viszonyulnak egymáshoz a változó értékei\n\n-   Folytonos vagy diszkrét változók\n\n    -   **Folytonos:** bármilyen értéket felvehet egy bizonyos értéktartományban\n\n    -   **Diszkrét:** csak bizonyos értékeket vehet fel\n\n-   Négy szempont alapján térhetnek el:\n\n    -   **Egyediség:** a változó minden értéke egyedi jelentéssel rendelkezik\n\n    -   **Sorbarendezhetőség:** sorba rendezhetők-e a változó értékei valamilyen szempont alapján\n\n    -   **Egyenlő távolság:** az egyes értékek közötti távolság a skála minden pontján egyenlő\n\n        -   1cm és 2cm között ugyanakkora a távolság, mint 12cm és 13cm között\n\n    -   **Abszolút nulla pont:** van-e a skálának abszolút nulla pontja.\n\n        -   Például súly vagy magasság\n\n-   Ezek alapján a következő mérési szintekről beszélhetünk:\n\n    -   **Nominális skála**\n\n        -   A skálának minden tagja egy egyedi értéket jelöl\n\n        -   A skálában lévő számok kvalitatív értékek címkézésére vannak\n\n        -   Nem rakhatók nagyságrendileg sorrendbe, nincs nulla pontjuk, a köztük lévő távolság értelmezhetetlen\n\n        -   Matematikai módszerek: összehasonlíthatók\n\n        -   Statisztikai módszerek: módusz\n\n        -   Diszkrét\n\n        -   Legtöbbször az adattáblában egész számokkal vagy szöveggel jelöljük\n\n            -   Az egész számok csak jelző címkeként szolgálnak, algebrai műveletek nem végezhetők rajtuk\n\n    -   **Ordinális skála**\n\n        -   Értékei egyediek és sorbarendezhetők\n\n        -   De az értékek közötti távolság értelmezhetetlen\n\n        -   Pl: fájdalom mérésére szolgáló skála\n\n            -   A Likert-típusú skálánál például elmondható, hogy a \"Teljesen egyetértek\" pozitívabb, mint az \"Inkább egyetértek\", de a kettő közti távolság nem kvantifikálható. Ezért nem tudunk Likert-típusú skáláknál átlagot számolni.\n\n        -   Matematikai módszerek: megnézhetjük, hogy az egyik érték nagyobb-e a másiknál\n\n        -   Statisztikai módszerek: medián\n\n        -   Diszkrét\n\n        -   Az adattáblában általában egész számokkal jelöljük őket\n\n    -   **Intervallum skála**\n\n        -   Az ordinális skálánál több, amennyiben a felvehető értékek közötti távolság állandó\n\n        -   Pl: hőfok Celsiusban\n\n        -   Matematikai módszerek: összeadhatjuk vagy kivonhatjuk\n\n        -   Statisztikai módszerek: átlag\n\n        -   Folytonos\n\n        -   Az adattáblában egyész számokkal vagy valós számokkal jelöljük őket\n\n    -    **Arány skála**\n\n        -   Az interval skálán felül van értelmezhető abszolút 0 pontja.\n\n        -   Pl: Súly és magasság\n\n        -   Matematikai módszerek: szorozhatjuk vagy oszthatjuk\n\n        -   Statisztikai módszerek: átlag\n\n        -   Folytonos\n\n        -   Az adattáblában egyész számokkal vagy valós számokkal jelöljük őket\n\n### Mérési skálák hatása a statisztikai tesztek előfeltételeire\n\n-   A változók mérési szintjei meghatározzák, hogy milyen matematikai/statisztikai módszereket alkalmazhatunk rajtuk és így végül milyen kérdéseket tudunk általuk megválaszolni\n\n-   A változók mérési szintjei együtt járnak a mérési skálák **granularitás**ával\n\n    -   Granularitás: változó szintjeinek száma, azaz hány lehetséges értéket tud felvenni a változó\n\n-   Például a fájdalmat mérhetjük úgy, hogy:\n\n    -   Vizuális analóg skálánál a végpontok vannak megadva (nincs fájdalom - legerősebb elképzelhető fájdalom) közte 1-100-ig bejelölhetik a résztvevők az átélt fájdalmuk\n\n    -   Likert-típusú skálán is mérhetjük, aminek három szintje van és mindegyik szinthez egy leíró címke tartozik (1 - egyáltalán nem fáj, 2- közepesen fáj, 3 - nagyon fáj)\n\n    -   Numerikus skálán is mérhetjük, aminek 11 szintje (0 - 10) van az első ötödik és tizedik szinteken leíró címkével\n\n-   Ha egy skála granularitása kicsi (\\<12) vagy minden szintjéhez címke tartozik, nem kezelhetjük intervallum skálaként\n\n    -   Tehát nem számolhatunk átlagot\n\n-   Mérési skálák granularitását növelhetjük az itemek számával\n\n    -   Pl: Több 7 fokú válasz skálás kérdéssel mérjük ugyanazt a konstruktumot\n\n        -   A válaszokat összesítjük (például összeadás vagy átlagolás útján)\n\n## Hogyan struktúráljuk az adatokat?\n\n-   Az adatok különböző formátumban léteznek\n\n    -   Kérdőíves felmérések adatai, orvosi MRI képek, banki tranzakciók lenyomatai, twitter megosztások száma, egy adott időszakban megjelent publicisztikák\n\n-   A nyers adatok kinyerése és tisztítása teszi ki általában az adatelemzői munka nagy részét a statisztikai elemzéshez képest\n\n-   Az egyszerűség kedvéért az órán adattáblákkal fogunk dolgozni\n\n-   Az **adattábla** változók és megfigyelések összessége\n\n    -   **Adatpont (data point)**: egy mérésből származó érték, pl. egy ember egy válasza egy kérdésre\n\n        -   cellák\n\n    -   **Megfigyelés (observation)**: ugyanannak a megfigyelési egységnek (pl. egy ember) az összes adatpontja (pl. összes kérdésre adott válasza)\n\n        -   sorok\n\n    -   **Változó (variable)**: több megfigyelési egységnek az ugyanarra a mérésre adott értékei\n\n        -   Oszlopok\n\n### Milyen egy jó adattábla?\n\n-   \"négyzetes\": a sorok és oszlopok következetes módon megfigyeléseket és változókat jelentenek\n\n-   A változónevek emberi és gépi olvasásra is alkalmasak\n\n    -   minél rövidebb, a változónevek mindig angolul, ékezetek nélkül, szóközök nélkül legyenek írva, legyen egyértelmű jelentésük, pl. education, bdi_1, bdi_sum\n\n-   Változónevek egy táblán belül következetesen legyenek használva\n\n    -   Lásd: snake_case vagy camelCase\n\n    -   Azonos információ egységek azonos helyen legyenek elszeparálva\n\n        -   question_01_item_01, question_01_item_02\n\n        -   És nem: question01_item_01, question_01_item02\n\n-   A címkék szó szerint szerepelnek, és nem kódolva (pl. a kategorikus adatokhoz)\n\n    -   \"férfi\", és nem 1)\n\n-   A változó egy információt tartalmaz a megfigyelésről\n\n    -   \"Férfi 18-29\" az két információ\n\n-   Minden információ explicit adat (és nem formázási mód vagy komment)\n\n-   A hiányzó adat hiányzó cella, nem pedig pl. -999\n\n-   Minden megfigyelési egységnek (pl. résztvevő) egyedi azonosítója van\n\n-   Van hozzá **\"kódkönyv\" (code book vagy data dictionary)**\n\n    -   Ez szintén legyen ember és gépi olvasásra alkalmas\n\n    -   Információ az adatok formátumáról (pl. adattábla x sorral és y változóval)\n\n    -   Változók jelentése, mértékegysége, típusa, a változó hogyan lett kiszámítva\n\n    -   Információ az adatgyűjtés módszeréről\n\n-   Változón belül az értékek konzisztensen azonos típusúak és jelölésűek legyenek\n\n    -   Rossz példa: férfi, Férfi, nő, female\n\n-   Figyeljünk a kis és nagybetűkre!\n\n-   Számozási sorrendnél használjunk vezető 0-át\n\n    -   Pl: 01, 02, 03, 11, 12\n\n    -   És nem: 1, 11, 12, 2, 3\n\n## Hogyan dolgozzunk az adatokkal?\n\n-   Adatrendezés alapelvei\n\n    -   Nem törlünk ki adatokat\n\n    -   Adatállomány feldolgozottsági szintjei szerinti felosztás\n\n        -   **Source:** forrás adatok, ahogy a mérőeszközünk visszaadja az adatokat bármilyen beavatkozás nélkül, sokszor tartalmaz olyan adatokat, amelyek a résztvevők beazonosítását lehetővé teszik\n\n            -   a forrás adatok nyílt hozzáférésű megosztása ebben az esetben tilos\n\n        -   **Raw:** nyers adatok, lényeges beavatkozás nem történt az adatfájlon, változó nevek lettek standardizálva, fájl formátuma lett megváltoztatva, a beazonosítást lehetővé tevő változók lettek maszkolva vagy kitörölve\n\n        -   **Processed:** feldolgozott adatok, az adatszűrés és szükséges transzformációk után\n\n    -   Nem módosítjuk az eredeti állományt, legfeljebb a másolato(ka)t\n\n    -   Ha lehet, készítsünk adatkezelési tervet (data management plan)\n\n        -   Sok pénzügyi támogató elvárja már!\n\n        -   Biztosíthatjuk vele, hogy nem követünk el adatkezelési hibákat\n\n        -   Hogyan készítsünk jó adatkezelési tervet?\n\n            -   Lásd: @michener_ten_2015\n\n## Adatkezelési hibák\n\n-   Általában arról hallunk a médiában, ha egy kutatót adahamisítással lepleznek le\n\n-   Kevesebb szó esik az adatkezelési hibákról, pedig feltételezhetően ezek sokkal gyakrabban fordulnak elő\n\n-   Az adatkezelési hibákat sokszor akaratlanul követik el a kutatók\n\n-   Az adatkezelési hibáknak lehetnek súlyos következményei\n\n    -   Megváltoztathatják például az adatokből levont köveztetéseket\n\n-   @reinhart2010growth közgazdászok például a kimutatták, hogy egy állam valós gazdasági növekedése lelassul, ha az államtartozás a GDP 90%-át meghaladja\n\n    -   Eredményeik az USA költségvetési tervébe is bekerült\n\n    -   Később kiderült, hogy nem jelölték ki az összes adatsort az elemzés során, így a vizsgált adatoknak csak egy része került elemzésre\n\n    -   Az újraelemzés az eredeti követeztetéseket invalidálta\n\n-   Az adatkezelési hibák nagy része az emberi hibából (human error) fakad\n\n    -   Kognitív kapacitásaink végesek, elfáradunk, nyomás alatt rosszabbul teljesítünk, stb.\n\n-   Ezért fontos olyan adatkezelési rendszert kiépíteni, amely ezen hibák előfordulási valószínűségét csökkenti\n\n-   További olvasmányok:\n\n    -   @kovacs_role_2021\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}